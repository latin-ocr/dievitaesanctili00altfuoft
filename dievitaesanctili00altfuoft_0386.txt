*258 Cincinnii vita s. Liudgeri.

sic producatur. Quod licet plerique ex vobis longe prestantius
emoliri potuissent3 quoniam quidem hanc mihi provinciam in—
iunxistis, feci utcumque potui, quod ex me voluistis, tum stu—
diose, tum libenter, ea certe spe ductus, quatenus boni operis
fructus, qui inde exuberare potest, particeps efficiar. iccirco hanc
divi patroni nostri vitam compluribus etiam aliis ex fibris, tum
chronicis, tum veris historiis aliorumque sanctorum vitis illorum
temporum synchroniis1‚ quantum ad historiam conducere mihi
potuerunt, illustriorem et preclariorem extruere curavi. Quan-
tumque dignum nt vestro potius sub nomine exeat, ex prefa-
tione 2 liquido perpendi potest. In hoc equidem libro non modo
sanctam eius conversationem et magnifica virtutum opera divina-
que miraculorum et signorum ostenta enarrare cura fuit, set
etiam studioso lectori quantum historie attinet, si quis curiosior
inquisierit (cui certe hoc evo non minima in edendis libris cura
haberi oportet), pro facultate mea utcumque ad votnm fecisse
volui, ut et eo sic iucundior atque pregnantior ante omnium
oculos prodiret in apertum. Unde tamen devoti sue devotionis
paradigmata nec non lectores id, quo oblectentur, habeant et
minus calumnie nostris scriptis inferant. Valete domini mei co-
lendissimi et me alumnum vestrum, ut facitis, amate.

Incipit prologus in vitam gloriosi presulis et confes-
soris Christi Ludgeri, innuens causas, quare hec merito in
lucem publicanda sit.

Omnibus Christi fidelibus et gloriosi presulis Ludgeri ama-
toribus nos monachi et cenobite insignis monasterii¹eius in Wer-
thina salutem in eodem, qui vera omnium est salus 3. Vestre pic
devotioni tradere in publicum vitam sanctissimi patroni et fun-
datoris nostri divi Ludgeri plurime grandesque ad hoc excitant
nos cause. Quarum ceteris obmissis, illa nobis est potissima, quo-
niam uberior laus, honor et gloria creatoris et salvatoris nostri,
celebrior quoque memoria eiusdem sui sanctissimi confessoris re-
sultat, crescit et augetur. Gloriosus namque est (ut testatur
David) Deus in sanctis suis 4 et sanctus in cunctis operibus eius5‚

1) Vgl. die Einleitung. —— 2) S. dic folgende Vorrcde der Monehe
von Werden. -— 3) Vgl. den prologus der vita ΙΙΙ. S. 85. — 3) Ps. 67, 36.
— 5) Ps. 144, 13, 17.

